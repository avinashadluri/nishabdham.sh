# స్నేహం - మరణం

నేను అసలే బయటి ప్రపంచం తో కలవను,
నాతో నేనే ఎక్కువగా ఉంటాను,
నా కథ, నా భావాలు, నా బాధలు
తెలిసింది ఒకే ఒక్క స్నేహితుడికి,
ఆ స్నేహితుడు కూడా ఈరోజు
ప్రమాదం లో తిరిగి రాని లోకాలకు వెళ్ళాడు.

నాకు అర్థం కాదు
పోయింది వాడా నేనా!

నా జీవితం లో సగం వెళ్ళిపోయింది,
ఇక మిగిలింది ఏమిటి?
ఎవరితో పంచుకోను నా కథలు?
ఎవరితో చెప్పుకోను నా బాధలు?

ఒంటరితనం అలవాటైన నాకు
ఈ ఒంటరితనం భరించలేనంత భారమైంది
నీతో గడిపిన క్షణాలు గుర్తొస్తున్నాయి
నవ్వులు, కబుర్లు, తగాదాలు అన్నీ
కళ్ళముందు కదులుతున్నాయి

నీ జ్ఞాపకాలతో బ్రతకాలా?
లేక నీతో కలవాలా?
నా మనసు రెండుగా చీలిపోతోంది
ఏది ఎంచుకోవాలో తెలియదు

నిన్ను కోల్పోయిన తర్వాత
నేను నేనుగా లేను
నీ స్నేహం లేని జీవితం
ఊపిరి లేని శరీరం లాంటిది
